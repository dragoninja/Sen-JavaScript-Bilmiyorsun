# Sen JavaScript Bilmiyorsun: Başla ve Devam Et
# Takdim

Öğrendiğiniz son yeni şey ne oldu?

Belki bir yabancı dildi, İtalyanca veya Almanca gibi. Ya da belki bir resim işleyicisiydi, Photoshop gibi. Veya bir yemek pişirme tekniği, ahşap işçiliği ya da bir egzersiz düzeni. Size bunu başardığınızdaki hislerinizi hatırlatmak istiyorum: ampul yanma anı. Elektrikli testerede ustalaştığınızda veya Fransızca'daki maskülen ve feminen isimler arasındaki farkı kavradığınızda olan, birşeylerin bulanıklıktan kristal berraklığına ulaşması. O his nasıldı? Bayağı hayret verici, değil mi?

Şimdi hafızanda ufak bir seyahate çıkarak yeni bir yetenek öğrenmenden hemen önceki zamana gitmeni istiyorum. O his nasıldı? Muhtemelen hafif korkutucu ve biraz sinir bozucu, değil mi? Hepimiz bir zamanlar şu an tamamen bildiğimiz şeyleri bilmiyorduk ve bu tamamen normal; hepimiz biryerlerden başladık. Yeni şeyler öğrenmek heyecan verici bir macera, özellikle konuyu hızlı kavrayabildiğinizde.

Ben çok kez başlangıç seviyesindekilere kodlama dersi verdim. Benim dersimi alan öğrenciler sık sık birbirlerine HTML ve JavaScript gibi konuları bloglardan kopyala yapıştır yaparak öğretmeye çalışırlardı. Fakat onlar kodları değiştirip çıktıyı istedikleri şekilde dönüştürebilecek yeterlilikte olamadılar. Kodlama hakkında belirli konuların ayrıntılarını gerçekten kavrayamadıkları için, onlar etkili kodlar yazamaz veya kendi çalışmalarındaki hataları ayıklayamaz, çünkü aslında neler olduğuna dair gerçekten fikirleri yoktur.

Ben her zaman eğitim verdiğim sınıflarda web standartları, dilin semantik kuralları, iyi-yorumlandırılmış kod ve diğer en iyi pratikleri öğretmenin düzgün yol olduğuna inanıyorum. Ben kopyala yapıştır yapmadan nasıl ve niçinleri açıklamak için konuyu kapsamlı bir şekilde ele alırım. Kodunuzu anlamaya çalıştığınızda daha iyi bir iş çıkarır ve daha iyi olursunuz. Artık kod sadece sizin *işiniz* değildir. O sizin *sanatınızdır*. Bu *Başla & Devam Et*'i (*Up & Going*) sevmemin nedenidir. Kyle, konuları kırpmadan bize JavaScript'i iyi tanıtmak için sözdizimi ve terminoloji üzerinden konunun derinlerine inmemizi sağlar. Bu kitap yüzeysel olmadığı gibi yazacağımız kavramları gerçekten anlamamıza izin verir.

Photoshop'ta nasıl açıp kapatılacağını veya bir dosya kaydedileceğini öğrenmek nasıl yeterli değilse, jQuery kod-parçalarını websitenize kopyalamak da yeterli değildir. Elbette bir program hakkındaki temel birkaç şeyi öğrenince bir tasarım yapabilir ve bunu paylaşabilirim. Fakat araçlarımı gerçek bir şekilde bilmeden ve arkalarındakileri anlamadan nasıl bir ızgara tanımlayabilir, ya da işe yarar tip sistemi oluşturabilir, veya web kullanımı için grafikleri optimize edebilirim. Aynısı JavaScript için de geçerli. Döngülerin nasıl çalıştığını bilmeden veya nasıl değişken tanımlanacağını ya da kapsamın ne demek olduğunu, yazabileceğimiz en iyi kodu yazıyor olmayacağız. Bundan aşağısıyla yetinmeyeceğiz - nihayetinde bu bizim sanatımız.

Ne kadar JavaScript'e maruz kalırsanız o kadar açık hale gelir. Şimdilik kaplam (clojures), nesne ve metot gibi kelimeler size uzak gelebilir, ama bu kitap bu terimlerin açığa kavuşmasına yardımcı olacaktır. Bu kitaba başladığınızda, bir şeyler öğrenmeden önceki ve sonraki hislerinizi aklınızda tutmanızı istiyorum. Ürkütücü gibi gelebilir ama bu kitabı elinize aldığınıza göre bilginizi geliştirmek için çok güzel bir seyahate çıkıyorsunuz demektir. Başla & Devam Et programlamayı anlamaya başlarken çıkacağımız yolun başıdır. Ampul çakma anlarından keyif alın!

Jenn Lukas<br>
[jennlukas.com](http://jennlukas.com/), [@jennlukas](https://twitter.com/jennlukas)<br>
Ön-yüz-programlama danışmanı
